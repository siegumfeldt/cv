---
title: My First Page
layout: default
---

# Profil

Jeg har mange års erfaring som BI-udvikler og -arkitekt på små og store løsninger, både on-prem og i skyen, cirka halvdelen af tiden som konsulent. De sidste knap to år har jeg primært arbejdet (som del af et mindre team) med at opbygge en dataplatform i Fabric, primært i PySpark og Fabric Data Pipelines. Før det har jeg arbejdet 15 års som arkitekt og   datamodellør, primært på Microsoft BI-produktstakken og primært on-prem.

# Erhvervserfaring
- *2021-nu* - Senior BI Developer, EIFO
- *2019-2021* - Senior Data Platform Consultant, Innofactor
- *2018-2019* - Principal Consultant, ITEG ApS
- *2016-2018* - Senior Datawarehouse Manager, Alpha Insurance
- *2013-2016* - Datawarehousearkitekt/Udvikler, SDC
- *2007-2013* - Analytiker, Geomatic a/s
- *2005-2007* - Konsulent, Epinion A/S

# Uddannelse

- *2005* - Cand. scient. pol (Aarhus Universitet (10.6 i snit)
- *1997* - Exam. art. i filosofi (Aarhus Universitet)
- *1995* - Matematisk studentereksamen (Aalborg Katedralskole, 10.7 i snit)


# Kernekompetencer

*Udvikling:* At producere kode har været en del af mit daglige arbejde i snart 20 år, primært i SQL, Python og forskellige ETL-værktøjer. Med årene har jeg brugt mindre tid på selv at skrive kode og mere på behovsafdækning, arkitektur og sparring om/review af andre udvikleres kode.

*Løsningsarkitektur:* Jeg har både været med til at starte BI/DWH-løsninger helt fra bunden og arbejdet med vedligehold og udbygning af eksisterende løsninger. Jeg har et godt blik for kvaliteterne ved "traditionel" lagdelt dataplatformsarkitektur, men jeg er også opmærksom på, at moderne teknologier på nogen punkter kræver nye tilgange.

*Datamodellering:* Jeg har mange års erfaring med dimensionel modellering (aka stjerneskemaer, Kimball-metoder, facts og dimensioner). Jeg tror at en dimensionel datamodel er en god og overskuelig måde at levere data til rapporter og analytikere på, og jeg har meget erfaring med de udfordringer, der kan være i forbindelse med historik, granularitet og genbrugelighed.

*Forretningsforståelse*: Mange års erfaring som fastansat i finanssektoren har givet mig et godt kendskab til bank og forsikring, men som konsulent har jeg også arbejdet på projekter i mange andre brancher. Jeg har oparbejdet gode evner til hurtigt at forstå hvordan forretningen "hænger sammen" og til at se, hvordan data og rapportering kan støtte op om den.

*Formidling:* Jeg gør mig umage for at kommunikere klart og præcist, uanset om det en præsentation, en workshop, en e-mail, en wiki-side eller en kommentar i et stykke kode, og jeg forsøger altid at tilpasse min kommunikation til modtagerens forudsætninger. Jeg har flere års erfaring med at arbejde i internationale miljøer og er komfortabel med at skrive og tale engelsk. 


# Værktøjer

Værktøjer, jeg bruger dagligt eller ugentligt lige nu:

- *Programmeringssprog* - Python og SQL
- *ETL* - Fabric Data Pipelines
- *Databaser* - Fabric Lakehouses + PySpark, SQL Server, Azure SQL DB
- *Rapportering* - Fabric Semantic Models + DAX, Power BI
- *Versionsstyring o.l.* - Git, Azure DevOps, Github Copilot

<small>Dertil kommer en masse andet, som jeg har brugt i kortere eller længere tid: Jeg har skrevet C#, C++ og C, lavet datamodellering i ERwin og Oracle's SQL Developer Data Modeller, analyser i SPSS, SAS og STATA, brugt Mercurial og Subversion, lavet ETL med Azure Data Factory, SSIS og SAS DI Studio, rapporter med SSRS og Tableau og skrevet opgaver (og CV'er) i LaTeX.</small>  

# Sprog

- *Dansk* - Modersmål
- *Engelsk* - Flydende, skrift og tale

København, juli 2025
